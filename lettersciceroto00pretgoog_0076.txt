LIB. Ι. ΕΡ. 20. 43

reprehendo, quod ocium nunciati e Gallia non
magno opere gaudet. cupit, cred0, triumphare.
hoc vellem mediocrius: caetera egregia. Auli filius
vero ita se gerit, ut eius consulatus non consulatus
sit, sed Magni nostri ὑπώπιον. 6. de meis scriptis
misi ad te Graece perfectum consulatum meum.
eum librum L. Cossinio dedi. puto te Latinis
meis delectari, huic autem Graeco Graecum invidere.
aliisi scripserint, mittemus ad te, sed, mihicrede,
simul atque hoc nostrum legerunt, nescio quo
pacto retardantur. 7. nunc, ut ad rem meam
redeam, L. Papirius Paetus, virbonus amatorque
noster, mihi libros eoS, quos Ser. Claudius reliquit,
donavit. quum mihi per legem Cinciam licere
capere Cincius amicus tuus diceret, libenter dixi
me accepturum, si attulisset. nunc si me amas, si
te a me amari scis, enitere per amicos clientes,
hospites, libertos denique ac servos tuoS, ut scida
ne qua depereat. nam et Graecis his libris, quos
suspicor, et Latinis, quos scio illum reliquisse, mihi
vehementer opus est. ego autem cotidie magis,
quod mihi de lorensi labore temporis datur, in his
studiis conquiesco. per mihi, per, inquam, gratum
feceris, si in hoc tam diligens lucris quam soles in
iis rebus, quas me valde velle arbitraris, ipsiusque
Paeti tibi negocIa commendo, de quibus tibi ille
agit maximas gratias, et, utiam invisas nos, non
solum rogo, sed etiam suadeo.

 

