rna. 1. ΕΡ. 19. 39

maiores quasdam opes et firmiora praesidia esse
quaerenda. 7. itaque primum eum, qui nimium
diu de rebus nostris tacuerat, Pompeium, adduxi in
eam voluntatem, ut in senatu non semel sed saepe
multisque verbis huius mihi salutem imperii atque
orbis terrarum adiudicarit. quod non tam interfuit
· mea-neque enim illae res aut ita sunt obscurae,
ut testimonium, aut ita dubiae, ut laudationem
desiderent-quam rei publicae, quod erant quidam
improbi, qui contentionem fore aliquam mihi cum
Pompeio ex rerum illarum dissensione arbitraren-
tur. cum hoc ego me tanta familiaritate coniunxi,
ut uterque nostrum in sua ratione munitior et in re
publica firmior hac coniunctione esse possit. 8.
odia autem illa libidinosae et delicatae iuventutis,
quae erant in me incitata, sic mitigata sunt comi-
tate quadam mea, me unum ut omnes illi colant
nihil iam denique a me asperum in quemquam fit,
nec tamen quidquam populare ac dissolutum, sed
ita temperata tota ratio est, ut rei publicae con·
stantiam praestem, privatis rebus meis propter
infirmitatem bonorum, iniquitatem malevolorum,
odium in me improborum adhibeam quamdam
cautionem et diligentiam, atque ita tamen his novis
amicitiis implicati sumus, ut crebro mihi valer ille
Siculus insusurret [Epicharmus] cantilenam illam
suam:

Νᾶφε καὶ μέμνασ’ ἀπιστεῖν. ἄρθρα ταῦτα τᾶν φρενῶν.

ac nostrae quidem rationis ac vitae quasi quamdam
sormam, ut opinor, vides. 9. de tuo autem nego·
cio saepe ad me scribis, cui mederi nunc non pos-
sumus est enim illud senatus consultum summa

 

