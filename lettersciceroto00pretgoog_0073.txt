40 sarstoinaum anxiricum

pedariorum voluntate, nullius nostrum auctoritate
iactmn. nam, quod me esse ad scribendum vides,
ex ipso senatus consulto intelligere potes aliam rem
tum relatam, hoc autem de populis liberis sine
causa additum: et ita facturn est a P. Servilio filio,
qui in postremis sententiam dixit, sed immutari
ltoc tempore non potest. itaque conventus, qui
initio celebrabantur, iarn diu fieri desierunt. tu si
tuis blanditiis tamen a Sicyoniis numulorum ali»
quid expresseris, velim me facias certiorem. 10.
commentarium consulatus mei Graece compositum
misi ad te: in quo si quid erit quod homini Attico
minus Graecum eruditumque videatur, non dicam,
quod tibi, ut opinor, Panhormi Lucullus de suis his-
toriis dixerat, se, quo facilius illas probaret Romani
hominis esse, idcirco barbara quaedam et σόλοικα
dispersisse: apud me si quid erit eius modi, me
imprudente erit et invito, Latinum si perfecere, ad
te mittam. tertium poema exspectato, ne quod
genus a me ipso laudis meae praetermittatur. hic
tu cave dicaS, ris πατέρ’.αἰνὴσει; si est enim apud
homines quidquam quod potius sit, laudetur: nos
vituperemur, qui non potius alia laudemus. quam·
quam non ἐγκωμιαστικὰ sunt haec, sed ίστορικά,
quae scribimus, 11. Quintus frater. purgat se mul·
tum per litteras et adfirmat nihil a se cuiquam de
te secus esse dictum. verum haec nobis coram
summa cura et diligentia sunt agenda: tu modo
nps revise aliquando. Cossinius hic, cui dedi lit·
teras, valde mihi bonus homo et non levis et amans
tui visus est et talis, qualem esse eum tuae mihi
litterae nunciarunt„ Idibus Martiis.

 

