34 EPISTOLARUM AD ATTICUM

publica re socius et in privatis omnibus conscius et
omnium meorum sermonum et consiliorum particeps
esse soles, ubinam es? ita sum ab omnibus de·
stitutus ut tantum requietis habeam, quantum cum '
uxore et filiola et mellito Cicerone consumitur.
narn illae ambitiosae nostrae fucosaeque amicitiae
sunt in quodam splendore forensi, fructum domes·
ticum non habent. itaque, quum bene completa
domus est tempore matutino, quum ad forum sti-
pati gregibus amicorum descendimus, reperire ex
magna turba neminem possumus quicum aut iocari
libere aut suspirare familiariter possimus. qua
re te exspectamus te desideramus, te iam etiarn
arcessimus: multa sunt enim, quae me sollicitant
anguntque, quae mihi videor aures nactus tuas
unius ambulationis sermone exhaurire posse. 2.
ac domesticarum quidem sollicitudinum aculeos
omnes et scrupulos occultab0, neque ego huic epi·
stolae atque ignoto tabellario committam. atque
hi— nolo enim te permoveri—non sunt permolesti,
sed tamen insident et urgent et nullius amantis
consilio aut sermone requiescunt. in re publicavero,
quamquam animus est praesens† et voluntas etiam,
tamen ea iarn ipsa medicinam refugit. nam ut ea
breviter, quae post tuum discessum acta sunt, col·
ligam, iarn exclames necesse est res Romanas diutius
stare non posse. etenim post profectionem tuam
primus, ut opinor, introitus luit in causam fabulae
Clodianae, in qua ego nactus ut mihi videbar,
locum resecandae libidinis et coercendae iuventu-
tis, vehemens fui et omnes profudi vires animi at·
que ingenii mei, non odio adductus alicuius, sed
spe rei publicae corrigendae et sanandae civitatis. y

 

