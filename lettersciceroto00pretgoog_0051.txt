18 EPISTOLARUM AD ATTICUM

XIV.

(Romae. Messala, Pisone coss. 693.)

C1caRo Aarrco S.

1. Vereor ne putidum sit scribere ad tequam
sim occupatus, sed tamen distinebar, ut huic vix
tantulae epistolae tempus habuerim atque id erep-
tum e summis occupationibus. prima contio Pom-
peii qualis luisset scripsi ad te antea, non iucunda
miseris, inanis improbis, beatis non grata, bonis
non gravis, itaque frigebat. tum Pisonis consulis
impulsu levissimus tribunus plebis Fufius in con-
tionem produxit Pompeium. res agebatur in circo
Flaminio et erat in eo ipso loco illo die nundinarum
πανήγυρις. quaesivit exeo placeretne ei iudices
a praetore legi, quo consilio idem praetor uteretur.
id autem erat de Clodiana religione ab senatu con-
stitutum. 2. tum Pompeius μάλ’ ἀριστοκρατικῶς
locutus est, senatusque auctoritatem sibi omnibus
in rebus maximam videri· semperque visam esse
respondit et id multis verbis. postea Messala
consul in senatu de Pompeio quaesivit quid de
religione et de promulgata rogatione sentiret. lo-
cutus ita est in senatu, ut omnia illius ordinis con-
sulta «γενικῶς laudaret, mihique, ut adsedit, dixit
se putare satis ab se etiam de istis rebus esse
responsum. 3. Crassus postea quam vidit illurn
excepisse laudem ex co quod suspicarentur homines
ei consulatum meum placere, surrexit ornatissime-
que de meo consulatu locutus est, utlita diceret,
se, quod esset senator, quod civis, quod liber, quod
viveret. mihi acceptum referre: quotiens coniugem,

 

